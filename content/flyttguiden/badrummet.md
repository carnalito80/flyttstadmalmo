---
template: SinglePost
title: Allt du behöver veta om Rut-avdrag för år 2021
status: Published
date: '2021-06-15'
categories:
  - category: Flyttstädning
  - category: Städning
  - category: RUT
featuredImage: '../images/rutavdrag.png'
excerpt: >-
 Nytt för år 2021 är att taket för RUT-avdraget höjs från 50 000 kronor per person och år till 75 000 kronor. Dessutom blir fler tjänster avdragsgilla jämfört med tidigare. Vi listar de viktigaste nyheterna om RUT-avdraget som du bör ha koll på.
meta:
  description: Nytt för år 2021 är att taket för RUT-avdraget höjs från 50 000 kronor per person och år till 75 000 kronor. Dessutom blir fler tjänster avdragsgilla jämfört med tidigare. Vi listar de viktigaste nyheterna om RUT-avdraget som du bör ha koll på.
  title: Allt du behöver veta om Rut-avdrag för år 2021
---

Nytt för år 2021 är att taket för RUT-avdraget höjs från 50 000 kronor per person och år till 75 000 kronor. Dessutom blir fler tjänster avdragsgilla jämfört med tidigare. Vi listar de viktigaste nyheterna om RUT-avdraget som du bör ha koll på.

- ***Tvätt vid tvättinrättning***  
Från och med 2021 är att du kan få RUT-avdrag för tvätt av kläder och hemtextilier vid en tvättinrättning. Detta innebär att du kan lämna in dina kläder och textilier, få dem tvättade, strukna eller lagade och bara betala halva priset. Observera att detta dock inte gäller för kemtvätt eller för att sy upp nya textilier.
- ***Möblering***  
Även möblering blir en avdragsgill tjänst från år 2021. Med det avses montering och förflyttning av möbler. Om du tex behöver hjälp med att sätta upp hyllor eller gardinstänger kan du skatta dig lycklig, du får nämligen RUT-avdrag för det.
Möblering omfattar dock inte köp av inredningstjänster eller reparation av möbler.
- ***Enklare tillsyn av bostad eller fritidshus***  
Om du behöver en husvakt i samband med semester eller tjänsteresor kan du få RUT-avdrag för det. Husvaktens tjänster kan innebära tillsyn av bostaden, att ta in post, vattna blommor och liknande.
- ***Transport till försäljning för återanvändning***  
Du kan inte få RUT-avdrag för bortforsling av skräp till återvinningscentral, men om du däremot har möbler eller kläder som kan återanvändas och säljas vidare har du rätt att göra RUT-avdrag för transporten. Transporten ska avse till loppmarknader, auktioner, secondhandbutiker och dylikt. Utöver själva transportkostnaden omfattas att bära, lyfta och lasta godset av avdraget.

![](/images/rutavdrag.png)
