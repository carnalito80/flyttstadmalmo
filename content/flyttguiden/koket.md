---
template: SinglePost
title: Städa köket – bästa städtipsen för köket
status: Published
date: '2021-08-11'
categories:
  - category: Flyttstädning
  - category: Städning
featuredImage: '../images/stada-kok.jpg'
excerpt: >-
 Köket är ett av de rum vi använder dagligen. Det är även ett rum där bakterier kan frodas, så det gäller att göra rent köket och det ofta! Det är en god idé att varje dag torka av diskbänk, köksbänk, spis, matbord och att skura ur diskhon.
meta:
  description: Köket är ett av de rum vi använder dagligen. Det är även ett rum där bakterier kan frodas, så det gäller att göra rent köket och det ofta! Det är en god idé att varje dag torka av diskbänk, köksbänk, spis, matbord och att skura ur diskhon.
  title: Städa köket – bästa städtipsen för köket
---

Köket är ett av de rum vi använder dagligen. Det är även ett rum där bakterier kan frodas, så det gäller att göra rent köket och det ofta! Det är en god idé att varje dag torka av diskbänk, köksbänk, spis, matbord och att skura ur diskhon. Du bör även se till att diska upp varje dag, eller ställa in i diskmaskinen om du har en sådan. Sedan bör du städa köket lite mer ordentligt en gång i veckan. En gång per månad kan du städa grundligare och då städa ur kyl, skura ugn och göra rent bakom spisen. En stor miss många annars gör, är att undvika att städa vissa saker och tar då tag i det vid en [flyttstädning](https://xn--flyttstdning-malm-wqb66a.nu/). Men en flyttstädning blir så mycket lättare att göra om du redan har rutin på att städa köket ordentligt.

## Städa köket varje vecka

Som vi nämnde är det vissa saker du bör göra varje dag. Det för att du ska ha ett fräscht kök. Sedan, en gång i veckan ungefär är det bra att städa lite noggrannare. Vid din veckostädning kan du torka utsida och insida av skåp, torka av alla öppna ytor, göra rent på spisen och så vidare. Golven kan du dammsuga och sedan våttorka.

## Grundlig städning av kök

En gång per månad är det bra att göra rent köket grundligt. Du kan göra samma slags städning då du ska flytta. Det är nu du ska gå igenom alla delar i köket och se till att göra rent dem. Det många missar att städa i köket, det är ugnen, kylen, fläkten och bakom samt runt om spisen. Det är bra att ha rätt städprodukter för att städa köket. Så se till att skaffa rengöringsmedel för ugn, kyl, skåp, bänkar och golv. Det är även bra att ha ett gäng med trasor, disksvampar och så vidare.

![](/images/stada-kok.jpg)

Ugnen är en av de saker som bör städas minst en gång per månad. Det för att hålla den ren och fräsch. Du lagar ju ändå mat i den! Du kan med fördel använda dig av rengöringsmedel för ugn, men tänk på att den ofta innehåller starka kemikalier. Så läs anvisningarna och använd handskar. Det går även [göra rent ugnen](https://www.aftonbladet.se/harligthemma/a/RJpva/3-enkla-satt-att-rengora-ugnen) med hjälp av såpa. Glöm inte att även göra rent galler och plåtar. Dra även ut spisen och torka sidorna på den, samt dammsug och torka golvet bakom.

Kylen är även den bra att göra rent grundligt en gång per månad. Det gör du genom att plocka ut allt ur den. Stäng sedan av kylen och gör rent med rätt sorts medel.

Släng gamla varor som har gått ut eller som du vet att du inte kommer äta. Ta sedan ut hyllor och lådor som är lösa. Gör rent dem i en balja med hett vatten som du hällt diskmedel samt vinäger och bakpulver i. Missa inte att skura väggar, tak och golv på kylen samt i alla lister och skarvar.  Innan du ställer in maten igen, torka av burkar och flaskor och annat.